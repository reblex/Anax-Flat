Kmom02
===============================

**Vad tycker du om LESS så här långt, och det sättet vi jobbar med LESS-moduler
i vårt tema?**  
Från början var det lite svårt att utnyttja all funktionalitet i LESS och jag
skrev först mycket ren CSS-kod. Jag skrev dock om mycket av stylekoden när jag
insåg att det mesta gick att lösa med LESS-variabler. Jag använde inte många
inbyggda funktioner utöver "lighten" och "darken" men tyckte ändå att det var
snabbare än att skriva ren CSS-kod.

**Hur kändes det att kompilera LESS till CSS, var det något du reflekterade över?**  
Kompileringen var smidig. Då det endast krävdes ett kommando för att kompilera
gick det nästan lika fort som att bara spara dokumentet och ladda om hemsidan.
Jag använde mig mycket av Chromes "inspect" för att testa små ändringar behövde jag heller inte kompilera för varje liten förändring. Detta gjorde processen av att arbeta på sidan snabbare.

**Har du varit bekant med Makefiler och make sedan tidigare, eller något liknande
byggverktyg? Vad tycker du om make så här långt?**  
Jag är inte bekant med Makefiler eller något liknande sedan tidigare. Jag tycker
dock att vertyget är mycket smidigt då det förenklar arbetsprocessen. Att få lite
insikt i hur koden för Makefilerna ser ut var också intressant eftersom man då
kan förstå mer i detalj vad Make kommandona gör.

**Fann du nytta i de videor som var kopplade till detta kursmoment?**  
Ja. I detta kursmomentet använde jag mig redan från början av videorna tillhörande
övningen. Till största del var videorna enkla att följa och gav en bra inblick
i vad koden gjorde och hur man använde den. Dock fanns det vissa tillfällen då
jag tyckte att det gick lite väl fort. Jag var ofta tvungen att pausa videon
för att se att jag hunnit skriva allt rätt.